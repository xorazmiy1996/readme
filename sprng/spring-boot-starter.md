## 1. `Spring boot starter`-lar nima uchun kerak?

`Starter` — bu Spring Boot-ning asosiy tushunchalaridan biri boʻlib, loyihangizga kerakli kutubxonalarni avtomatik ulash va ularni standart sozlamalar bilan konfiguratsiya qilishini taʼminlaydi.

Boshqacha qilib aytganda, starterlar "biror funksionallik uchun kerak boʻladigan barcha narsalar toʻplami" hisoblanadi.

Asosiy foydalari:

1. **Konfiguratsiyani soddalashtirish** - Har bir starter kerakli barcha kutubxonalar va ularning sozlashini avtomatik ravishda qo'shib beradi.
2. **Zarur kutubxonalarni avtomatik ulash** - Starterlar orqali siz kerakli barcha bog'liq kutubxonalarni bir vaqtning o'zida olasiz, versiyalar mosligi bilan shug'ullanishingiz shart emas.
3. **Standart sozlamalarni taqdim etish** - Har bir starter o'z sohasidagi eng ko'p ishlatiladigan sozlamalarni oldindan konfiguratsiya qilib beradi.


Mashhur Starterlar misollari:

- `spring-boot-starter-web` - Web ilovalar uchun (Tomcat + Spring MVC)

- `spring-boot-starter-data-jpa` - Ma'lumotlar bazasi bilan ishlash uchun (Hibernate + JPA)

- `spring-boot-starter-security` - Autentifikatsiya va avtorizatsiya uchun

- `spring-boot-starter-test` - Testlash uchun kerakli kutubxonalar
































































